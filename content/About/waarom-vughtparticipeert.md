---
title: Waarom VughtParticipeert?
index: 1
---
![](/uploads/schermafdruk-2019-09-23-22.52.54.png)

De vereniging VughtParticipeert (VP) wil de inwoners van Vught en omgeving in staat stellen te participeren in de ontwikkeling van hun leefomgeving.  

De leefomgeving bestaat uit waar wij wonen, waar onze kinderen naar school gaan, waar wij willen sporten, hoe wij ons willen verplaatsen, maar ook wat wij als comfortabel en veilig ervaren.

Onze leefomgeving wordt beïnvloed door regionale en nationale ontwikkelingen. Deze ontwikkelingen kunnen wij beïnvloeden, waarbij bewoners hulp nodig hebben bij het inbrengen van hun wensen. 

VP informeert de inwoners over wat er speelt en ondersteunt bewoners hierbij te participeren. Daarbij kiezen wij onderwerpen die meer aandacht nodig hebben en werken wij samen met organisaties en bewonersgroepen die al actief betrokken zijn.

VP heeft geen politieke kleur en wil slechts bijdragen aan een goede informatievoorziening. Objectieve informatie is het beginpunt van discussie, meningsvorming en moet leiden tot gebalanceerde en duurzame besluitvorming en verkiezingen.
