---
title: Waarom VughtParticipeert
---
Wij willen de inwoners van Vught en omgeving in staat stellen te participeren in de ontwikkeling van hun leefomgeving. 

De leefomgeving bestaat uit waar wij wonen, waar onze kinderen naar school gaan, waar wij willen sporten, hoe wij ons willen verplaatsen, maar ook wat wij als comfortabel en veilig ervaren.

Onze leefomgeving wordt beïnvloed door regionale en nationale ontwikkelingen. Deze ontwikkelingen kunnen wij beïnvloeden, waarbij de meeste bewoners hulp nodig hebben bij het inbrengen van hun wensen. 

VughtParticipeert probeert de inwoners te informeren over wat speelt en ondersteunt bewoners hierbij te participeren. Daarbij kiezen wij onderwerpen die meer aandacht nodig hebben en werken wij samen met organisaties en bewonersgroepen die al actief betrokken zijn.
