---
title: Wie verzorgen VughtParticipeert?
index: 3
---
![](/uploads/schermafdruk-2019-09-23-22.52.27.png)

De Vereniging VughtParticipeert is opgericht door een aantal betrokken inwoners. Het bestuur is alsvolgt samengesteld:

* Frank de Koning (ledenadministratie)
* Frans Bos (penningmeester)
* Philip Helmer (voorzitter)

De bestuursleden geloven in de kracht van burgers en hebben geleerd dat vele lokale problemen niet links en niet rechts zijn. Met luisteren, openheid en wederzijds respect kan veel worden bereikt en zijn oplossingen in de regel duurzamer. 

Graag dragen wij bij aan de samenwerking tussen inwoners en bestuurders, zonder politieke bijbedoelingen. De samenleving van vandaag vraagt meer van ons dan 1 keer per 4 jaar een vakje rood kleuren.

Naast het bestuur werken diverse inwoners mee. De inwoners zijn per onderwerp georganiseerd en zijn hierin deskundig, ervaren of ter plaatse betrokken.

VughtParticipeert staat open voor iedereen die een bijdrage wil leveren. Bijdragen kunnen bestaan uit actief meewerken aan bepaalde onderwerpen, het beschikbaar maken van informatie of het voorstellen van vragen die door VughtParticipeert publiekelijk kunnen worden gesteld. 

Inwoners kiezen er zelf voor of zij hun deelname bekend maken of niet. Dat stelt iedereen in staat in vertrouwen en mogelijk anoniem mee te werken. 

U kunt zich melden door contact op te nemen via onze webpagina. Alle contacten worden vertrouwelijk behandeld.