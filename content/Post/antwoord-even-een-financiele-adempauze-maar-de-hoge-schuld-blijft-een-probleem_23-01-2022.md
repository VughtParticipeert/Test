---
title: "Antwoord: Even een financiële adempauze maar de hoge schuld blijft een
  probleem"
date: 2022-01-23T10:56:58.847Z
theme: Financien
typePost: Antwoord
group: Financien 2020-1
status: "2"
answered: false
content: >-
  ![De gemeentelijke financiën blijven een punt van
  zorg](/uploads/schermafdruk-2019-11-25-23.03.12.png "Een mooie uitdaging voor
  de nieuwe rekenkamer")


  De gemeente Vught heeft wat wind in de zeilen en lijkt het huishoudboekje op orde. In het jaar 2020 zelfs een overschot en ook het jaar 2021 lijkt goed te gaan afsluiten.


  Reden om opgelucht adem te halen of een herkansing om structureel aan onze schulden te gaan werken? Wij denken het laatste, want we mogen niet ieder jaar rekenen op een bruidsschat door de samenvoeging met Helvoirt of een extra bijdrage uit het Gemeentefonds. 


  Ook een nationaal onderzoek [BDO-Benchmark Nederlandse gemeenten 2022](https://www.bdo.nl/nl-nl/nieuws/2022/bdo-benchmark-nederlandse-gemeenten-2022-tekorten-nemen-af-uitdagingen-worden-groter-ps-bm-gem-lo-22) is duidelijk: Tekorten nemen af, uitdagingen worden groter


  De grote infrastructuurprojecten N65 en spoor zullen aanzienlijke kosten met zich meebrengen, al was het alleen al voor de noodzakelijke aanpassingen aan het onderliggend wegennet.


  Ook mogen wij er niet vanuit gaan dat de rente altijd zo laag blijft, met de stijgende inflatie zullen wellicht de rentekosten op onze toekomstige schulden gaan toenemen. 


  De financiële positie van de gemeente, met een solvabiliteit van 23% en een schuldquote van 126% moet worden verbeterd. We moeten het dak repareren als de zon schijnt, dus laat ons niet genoegzaam achterover leunen maar onze financiële huishouding duurzaam op orde brengen. Een mooie uitdaging voor de nieuwe rekenkamer.
---
