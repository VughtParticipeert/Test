---
title: Wetgeving over het beperken van stikstof uitstoot is niet meer te omzeilen
date: 2021-03-28T12:10:33.298Z
theme: N65 Duurzaam
typePost: Publicatie
group: N65 reconstructie en haar 6 doelstellingen
status: 1
answered: false
content: >-
  ![](/uploads/210328-nadelige-gevolgen-stikstof.png)


  Op 24 juni 2015 won [Urgenda](https://www.urgenda.nl/themas/klimaat-en-energie/klimaatzaak/), samen met 900 mede-eisers, de Klimaatzaak tegen de Nederlandse Staat. De rechter droeg de Staat op de uitstoot van broeikasgassen in 2020 met 25% te verminderen ten opzichte van 1990. Niet alleen om aan de wet te voldoen maar ook om de [gevolgen](https://www.rijksoverheid.nl/documenten/publicaties/2019/10/04/infographic-nadelige-gevolgen-van-te-hoge-stikstofuitstoot) voor natuur en gezondheid te beperken.


  Sindsdien moeten overheden hun bouwplannen nader onderzoeken en aantonen dat de doelstellingen worden bereikt. Hiervoor worden rekenmodellen gebruikt, waarbij recentelijk de Raad van State in zake het doortrekken van de A15 bij Arnhem, het ministerie de opdracht heeft gegeven aan te tonen dat de gehanteerde modellen volstaan. Deze bewijsvoering is ook relevant voor het project voor de reconstructie van de N65.


  Daarnaast kwamen de [Provinciale Staten](https://www.bd.nl/den-bosch-vught/toch-stikstofprobleem-voor-n65-uitstel-aanpak-rijksweg-dreigt~a00dd944/) in Noord-Brabant zelf al tot de conclusie dat de door hen gemaakte berekeningen niet deugden. Bij deze berekeningen was men uitgegaan van het verkeersvolume van vandaag, terwijl juist met een hoger volume gerekend moet worden.


  In het belang van onze gezondheid en de kwaliteit van de natuur om ons heen moeten deze berekeningen opnieuw worden gemaakt en aangetoond worden dat aan de wettelijke eisen wordt voldaan. Naast VughtParticipeert houdt ook Natuur en Milieu Vught deze ontwikkelingen nauwgezet in de gaten, vooral om te voorkomen dat er [schoongerekend](https://platformoverheid.nl/artikel/hoe-bureaus-en-overheden-samen-stikstof-wegpoetsen/) gaat worden.
---
