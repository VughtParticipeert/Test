---
title: Actuele stand van zaken
date: 2020-01-01T21:06:00.000Z
theme: Algemeen
typePost: Publicatie
group: none
status: 1
answered: false
content: >-
  #### Een flitsende start


  Dankzij veel belangstelling van diverse media zoals Brabants Dagblad,
  Klaverblad, Novo-3 en Avulo, was VughtParticipeert snel bekend. Ook via onze
  web-site konden wij goed duidelijk maken waarom, wat en wie wij zijn.


  ### De eerste stappen


  Nog voor het starten van onze web-site waren wij al begonnen met het
  selecteren en voorbereiden van onderwerpen. Per onderwerp zijn vrijwilligers
  aan het werk gegaan met het analyseren en het formuleren van vragen aan de
  gemeente.


  Direct nadat onze web-site in de lucht was, konden de eerste vragen aan de
  gemeente worden gesteld, die dan ook direct op onze site werden gepubliceerd. 


  #### De eerste resultaten


  Tot ons genoegen merkten wij dat de gemeente zich inspande om binnen de door
  ons gewenste antwoordtermijn van 3 weken te antwoorden. Dat is een goed
  resultaat, omdat onze vragen in de regel diepgaand zijn en wij solide
  antwoorden verwachten. Inmiddels zijn zes vragen gesteld en vijf antwoorden
  ontvangen. Drie antwoorden zijn door onze team beoordeeld, twee worden nog
  geanalyseerd.


  #### Kwaliteit van de antwoorden laat te wensen over


  Helaas hebben wij twee antwoorden als onvoldoende moeten afwijzen. De vragen
  zijn niet of onvolledig beantwoord. Wat er aan de antwoorden schort, hebben
  wij in onze reactie aangegeven. Zowel vraag, antwoord als onze beoordeling
  daarvan staan op onze web-site. Misschien dat de gemeente nog moet wennen aan
  de noodzaak precies en volledig te zijn.


  #### Er staat nog veel op stapel


  Op de planning staan nog diverse onderwerpen, sommige daarvan al in volle
  voorbereiding. Op deze pagina willen wij u regelmatig informeren. Ook bestaat
  de mogelijkheid op onze web-site aan te melden voor de nieuwsbrief.
---

