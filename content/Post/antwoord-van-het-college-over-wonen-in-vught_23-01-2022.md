---
title: Antwoord van het college over ‘Wonen in Vught
date: 2022-01-23T10:42:40.013Z
theme: Wonen
typePost: Antwoord
group: Wonen
status: "2"
answered: false
content: >-
  ![Wonen in Vught](/uploads/cpo-2019-08-09-15.29.56.png "Voorbeeld van Wonen in
  Vught")


  Ook in Vught heerst ‘woningnood’. Niet alleen voor onze eigen inwoners, maar ook om aan de door Den Haag opgelegde ‘bouwopgave’ te voldoen, moet er nog veel worden gedaan.


  Door het chronisch tekort aan eigen grond is de gemeente sterk afhankelijk van de ontwikkelaars. Velen daarvan geven de voorkeur aan het bouwen voor het midden- en hogere segment. Woningbouwverenigingen hebben de laatste jaren een deel van hun financiële ruimte moeten inleveren om de verhuurdersheffing te betalen, waardoor de sociale woningbouw onder druk is komen te staan.


  Gelukkig treedt een nieuwe coalitie aan in Den Haag, die diverse vergissingen van de vorige kabinetten mag gaan herstellen onder de vlag van nieuw beleid. Een minister voor volkshuisvesting is een belangrijke eerste stap.


  Voor het oplossen van de ‘woningnood’ moeten wij niet alleen kijken naar nieuwbouw, maar ook naar ombouw. Met grote woningen van een vergrijzende populatie zonder goede doorstroommogelijkheden, staan wij onszelf op de voeten.


  In augustus 2020 heeft Vughtparticipeert gevraagd om nadere informatie. Inmiddels is een nieuw college aangetreden met een duidelijk Woningbouwprogramma


  “We willen in het bijzonder aandacht geven aan de huisvesting van jongeren, starters en senioren. Uit de woningmarktonderzoeken die er liggen en die wij als basis gebruiken, blijkt dat bij deze groepen de behoefte aan meer of andere woningen in de categorieën goedkoop en middelduur het grootst is. In een breed woningbouw- programma leggen wij daarom dit bijzondere accent. In beperkte mate zullen we ook woningen in de categorie duur toevoegen.”


  Graag werkt VughtParticipeert mee aan het op gang brengen van de ontwikkeling maar ook van de doorstroming. Er is voldoende energie en ervaring beschikbaar onder onze eigen inwoners. Een uitnodiging van de verantwoordelijke wethouder Fons Potters wordt binnenkort verwacht.
---
