---
title: 'Antwoord: Waarom vrachtwagens door het Vughtse Hart?'
date: 2020-02-09T08:59:20.600Z
theme: Verkeersveiligheid
typePost: Antwoord
group: CPO Vrachtwagens
status: 4
answered: false
content: >-
  Geacht College van B&W,


  U heeft op 15 januari 2020 gereageerd op onze vraag 'Waarom vrachtwagens door
  het Vughtse Hart?’ van 9 december 2019. Uw antwoord is bijgesloten.


  Inleidend stellen wij daarbij het volgende vast:


  * Bewoners zijn niet tijdig betrokken bij het Centrum Plan Oost en commentaren
  van bewoners worden onvoldoende meegenomen

  * Bewoners worden onvoldoende dan wel foutief geïnformeerd wanneer zij vragen
  stellen

  * De belevering van de winkels via het bevoorradingshofje zou *niet* door de
  gemeente zijn afgedwongen. Terwijl uit de Raam- en Realisatieovereenkomst van
  28-8-2017 en uit gesprekken met de projectontwikkelaar blijkt dat dit *wel*het
  op verzoek van de gemeente is

  * Het oorspronkelijke ontwerp Centrumplan Oost (CPO 1.0) zou van tafel zijn
  gehaald omdat er problemen waren met de fundering. Uit betrouwbare bron is
  echter gebleken dat voor de projectontwikkelaar de
  verkeersveiligheidsproblematiek de directe aanleiding daarvoor was

  * Er is geen verkeerskundig onderzoek gedaan naar de gevolgen voor de
  verkeersveiligheid van bewoners en winkelend publiek voorafgaand aan het
  Centrum Plan Oost versie 2.0 terwijl bewoners daar wel om gevraagd hebben.


  Onze reactie op uw antwoorden per vraag kunt u lezen in de bijlage.


  Samenvattend concluderen wij dat geen antwoord is gegeven op de meeste vragen
  die VughtParticipeert en bewoners u hebben gesteld over het Centrumplan Oost.


  Een WOB-verzoek voor het beschikbaar maken van de Raam- en
  Realisatieovereenkomst CPO 2.0 met bijbehorende gespreksnotities over de
  verschillende beleveringsopties zal hierop volgen.


  Wij laten het voorlopig aan de politiek en de kiezer hieraan conclusies te
  verbinden.
attachment:
  - file:
      attachment: >-
        /uploads/200208 Reactie op antwoord gemeente op vraag 'Waarom
        vrachtwagens ..'.pdf
      name: Reactie op de antwoorden van het college
  - file:
      attachment: /uploads/200115 Vrachtwagens Raadhuisstraat antwoord gemeente.pdf
      name: Antwoorden van de gemeente
---

