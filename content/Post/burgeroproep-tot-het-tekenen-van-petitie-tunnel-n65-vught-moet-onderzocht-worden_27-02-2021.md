---
title: "Burgeroproep tot het tekenen van petitie:         Tunnel N65 Vught moet
  onderzocht worden"
date: 2021-02-27T10:29:24.407Z
theme: N65 Duurzaam
typePost: Publicatie
group: N65 MKBA
status: 1
answered: false
content: >-
  ![](/uploads/petitie-n65-vught-moet-onderzocht-worden.png)


  17 Bezorgde ouders uit Vught hebben het initiatief genomen voor een petitie. Deze [oproep tot het ondertekenen](https://doodle.com/poll/7t2657m53p9zfyc8) daarvan bevelen wij van harte aan.


  Vorige jaar organiseerde VughtParticipeert een [burgerinitiatief](https://www.vughtparticipeert.nl/post/coalitie-gaat-met-zijn-rug-naar-de-tunnel-staan/b543072ba9179a59a86d4b274a9ab8ed) om de gemeenteraad te overtuigen om de mogelijkheid van een tunnel te onderzoeken voor de reconstructie van de N65. De oude coalitie wees dit verzoek af en volhardde in het plan voor een verkeersgoot.


  Inmiddels heeft VughtParticipeert zelf een [tunnelvariant](https://www.vughtparticipeert.nl/post/vught-participeert-laat-zien-hoe-mooi-een-tunnel-kan-zijn/7e3bf15a24d0d047454ba2579d594eeb) laten ontwerpen en doorrekenen en wat blijkt: voor hetzelfde geld kunnen wij een tunnel bouwen. Een tunnel voor doorgaand verkeer waarmee wel alle doelstellingen van de reconstructie kunnen worden bereikt.


  ![](/uploads/n65-samenvatting-2.png)


  Op dit moment lopen er 31 beroepsprocedures  bij de Raad van State tegen het plan voor de verkeersgoot. Recentelijk heeft de provincie zelf moeten vaststellen dat haar berekeningen wat betreft stikstof niet kloppen en moeten worden overgedaan. Het is dus allerminst zeker dat het plan van de gemeente bij de aanstaande beroepsprocedures zal worden goedgekeurd.


  Dus nu is het moment om uw stem te laten horen door deze [petitie](https://doodle.com/poll/7t2657m53p9zfyc8) van 17 bezorgde ouders in Vught te ondertekenen. Onderteken en stuur de link naar de petitie door naar uw familie en vrienden. Alle inwoners van de gemeente Vught worden meegeteld, 1 per adres.
---
