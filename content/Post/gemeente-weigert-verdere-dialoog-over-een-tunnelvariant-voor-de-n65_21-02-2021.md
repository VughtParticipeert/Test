---
title: Gemeente weigert verdere dialoog over een tunnelvariant voor de N65
date: 2021-02-21T14:45:00.000Z
theme: N65 Duurzaam
typePost: Antwoord
group: N65 MKBA
status: "4"
answered: false
content: >-
  Op 28 januari heeft VughtParticipeert opnieuw de hand uitgestoken om met de
  gemeente de tunnelvariant in een constructieve dialoog te vergelijken met de
  halfopen verkeersgoot. Helaas heeft de gemeente deze uitnodiging opnieuw
  afgewezen en laat daarmee zien dat zij niet wenst te kijken naar een variant
  die het belang van de inwoners dient, niet alleen het belang van
  Rijkswaterstaat.


  Ook geeft de gemeente geen inhoudelijke reactie op onze vragen en verwijst naar enkele verschilpunten in de calculatie van de Lunettentunnel. In een constructieve dialoog hadden wij deze verschilpunten kunnen kwantificeren en vergelijken met de voordelen van de tunnelvariant wat betreft leefbaarheid en gezondheidswinst. Dat had een volledige vergelijking met de calculatie van de gemeente opgeleverd, waarin verzuimd is de kosten voor het aanpassen van het onderliggend wegennet en de kosten die gemaakt worden voor de N65 als onderdeel van project PHS (Programma Hoogfrequent Spoor) te betrekken. 


  Ook hier houdt de gemeente vast aan haar selectieve waarheid.
attachment:
  - file:
      name: Antwoord van de gemeente op verzoek tot verdere dialoog
      attachment: /uploads/210209-brief-college-aan-vught-participeert.pdf
  - file:
      name: Uitnodiging van VughtParticipeert aan de gemeente voor verdere dialoog
      attachment: /uploads/210127-tunnel-n65-reactie-vp-op-brief-gemeente-dd-12-januari.vs10.pdf
---
