---
title: Witboek Participatie aangeboden aan gemeentebestuur
date: 2022-10-09T07:00:34.389Z
theme: Participatie en bestuurlijke versterking
typePost: Publicatie
group: Interne Organisatie
status: 1
answered: false
content: >-
  ![Participatie is meer dan
  inspraak](/uploads/schermafbeelding-2020-11-25-om-14.05.33.png "Witboek
  Participatie")


  De Vereniging VughtParticipeert heeft het witboek **‘Participatie gemeente Vught 2022’** aangeboden aan het gemeentebestuur.


  Het nieuwe gemeentebestuur is in 2021 aangetreden met het streven naar een nieuwe bestuurscultuur en versterkte participatie. De Vereniging VughtParticipeert heeft dit zeer toegejuichd en kijkt nu na 1,5 jaar terug op de eerste ervaringen. 


  Een negental participatieprocessen zijn in verschillende mate onderzocht en daaruit kunnen een aantal conclusies en aanbevelingen worden afgeleid. De belangrijkste zijn:


  * zorg ervoor dat het participatieproces onafhankelijk is en niet gestuurd wordt door een dominante partij

  * zorg voor duidelijke kaders vooraf en geef een mandaat voor een bindend advies waaraan men zich wil houden

  * notuleer de inbreng van de deelnemers en publiceer de notulen binnen 1 week

  * maak transparant en toegankelijk welke projecten te verwachten zijn en welke lopen, maakt duidelijk wat de kaders, resultaten, ontwerpen, concepten, besluiten, moties, projectstatus en beslissingsmomenten zijn

  * agendeer de voortgang van de participatieprocessen voor de gemeenteraadsvergaderingen

  * maak langetermijn visies voor verschillende domeinen in samenwerking met betrokken en deskundige inwoners en evalueer de voortgang hiervan jaarlijks. 


  Tenslotte heeft VughtParticipeert haar eigen functioneren geëvalueerd op basis van de aanbevelingen en maatregelen zijn ingeleid.


  Dit witboek (bijgaand) is vooraf in concept aan het gemeentebestuur aangeboden om feitelijke onjuistheden te voorkomen. De conclusies en aanbevelingen zijn gedaan door VughtParticipeert in samenwerking met de bij deze 9 participatieprocessen betrokken inwoners. 


  Op zaterdag 8 oktober gaf de Verenging VughtParticipeert een interview op Novo3 in het programma Blikveld. Tijdens dit interview gaven Peter Kortz en Philip Helmer een uitgebreide toelichting over het witboek en de ontwikkeling van participatie in de gemeente Vught.


  [luister terug ...](https://www.novo3.nl/radio/blikveld/blikveld-terugluisteren-van-zaterdag-8-oktober/)
attachment:
  - file:
      name: Witboek ‘Participatie gemeente Vught 2022’
      attachment: /uploads/221008-witboek-participatie-gemeente-vught-2022-def.pdf
---
