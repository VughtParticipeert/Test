---
title: Politiek Debat op 10 november in Theater de Speeldoos en op Avulo-TV
date: 2020-11-07T08:15:31.273Z
theme: Participatie en bestuurlijke versterking
typePost: Publicatie
group: Politiek debat
status: 1
answered: false
content: >-
  ![Politiek Debat via Avulo-TV en
  Live-tream](/uploads/ralph-ravi-kayden-wwjeicqu9pi-unsplash.jpg "Politiek
  Debat via Avulo-TV en Live-tream")


  Op dinsdag 10 november vanaf 20:00 h wordt in Theater de Speeldoos het Politiek Debat 2020 gehouden in aanloop op de gemeenteraadsverkiezingen. 


  VughtDebatteert organiseert het politiek debat om de inwoners te informeren en de politieke partijen optimaal de kans geven te laten zien waar zij voor staan. Uniek aan dit debat is dat vragen van bewoners centraal staan en worden voorgelegd in de vorm van stellingen. In het debat worden vragen die bewoners hebben in de vorm van stellingen aan de lijsttrekkers van de politieke partijen voorgelegd. VughtParticipeert trekt hierin samen op met [Avulo](https://www.avulo.nl/), [Theater de Speeldoos](https://theaterdespeeldoos.nl/) en [Huis73](https://www.huis73.nl/huis73-daagt-je-uit.html) onder de noemer van VughtDebatteert.


  Alle politieke partijen zullen daar vertegenwoordigd zijn en onder leiding van twee onafhankelijke moderatoren met elkaar in debat gaan. Voorafgaande aan het debat zijn 18 stellingen (zie bijlage) geformuleerd waarover de partijen hun standpunten hebben bepaald en kunnen toelichten en verdedigen.


  Twee onafhankelijke moderatoren zullen het debat leiden: Bart Eigeman (voormalig wethouder in Den Bosch) en Jan Peels (freelance journalist en media-allrounder). Aan het begin van het debat krijgen alle partijen de gelegenheid zich kort voor te stellen.


  De onderwerpen die aan de orde zullen komen zijn Wonen en Voorzieningen, Verkeer en Veiligheid, Gezonde en schone Lucht en Natuurbehoud, Burgerparticipatie, FinanciÃ«n en transparante Besluitvorming. Prangende vragen van bewoners zullen de revue passeren en partijen zullen worden uitgedaagd duidelijk te maken waar ze voor staan.


  In verband met de RIVM-richtlijnen zal het debat als een besloten bijeenkomst worden georganiseerd en zal er geen publiek aanwezig zijn. Het debat zal live worden uitgezonden op Avulo TV (Ziggo kanaal 37, KPN kanaal 1303), via onze [live-stream](https://www.avulo.nl/live-tv), Facebookpagina en het Avulo YouTube-kanaal.


  Na afloop van het debat zullen de standpunten van de partijen op de stellingen worden gepubliceerd. Hiermee willen wij een bijdrage leveren aan een goede informatievoorziening zodat inwoners van de gemeente Vught (Helvoirt, Cromvoirt en Vught) zich kunnen voorbereiden op hun keuze bij de aanstaande gemeenteraadsverkiezingen.


  ![](/uploads/samenwerkingsverband-politiek-debat.png)
attachment:
  - file:
      attachment: /uploads/20201110-stellingen-politiek-debat.pdf
      name: "18 Stellingen voor politiek debat "
---
