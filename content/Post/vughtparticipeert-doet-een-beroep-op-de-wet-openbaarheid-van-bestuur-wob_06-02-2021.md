---
title: "VughtParticipeert doet een beroep op de wet openbaarheid van bestuur (WOB) "
date: 2021-02-08T07:44:15.982Z
theme: N65 Duurzaam
typePost: Vraag
group: N65 Procedures Raad van State
status: 1
answered: false
content: >-
  ![](/uploads/calculator.png)


  In aanloop op de behandeling van het burgerinitiatief 'N65 Duurzaam' tijdens de gemeenteraadsvergadering op 14 mei vorig jaar, heeft de wethouder een calculatie laten maken om aan te tonen dat een tunnel onbetaalbaar zou zijn.


  Calculaties van neutrale experts laten een onverklaarbaar verschil in de kosten zien, waarbij de calculatie van de wethouder bijna tweemaal zo hoog is. Daarom heeft VughtParticipeert verschillende keren om nadere informatie over de tunnelcalculatie van de wethouder gevraagd. Nadat deze vragen tweemaal niet of ontwijkende werden beantwoord, is besloten een beroep te doen op de wet openbaarheid van bestuur (WOB). Dit verzoek is alsvolgt:


  *Geacht college,*


  *hierbij doen wij een beroep op de wet Openbaarheid van Bestuur en verzoeken u ons alle informaties te verstrekken met betrekking tot de tunnelcalculatie van het bedrijf RAInfra in aanloop op de gemeenteraadsvergadering van 14 mei 2020.*


   *Wij verzoeken u ons hierbij tenminste de volgende documentaties te verstrekken:*


  *\- notulen en gespreksverslagen*


  *\- volledige opdracht aan RAInfra*


  *\- volledige rapportage van RAInfra*


  *\- tussenrapporten van de werkzaamheden*


  *\- rekeningen en declaraties van RAInfra*


  *\- correspondentie tussen de gemeente en RAInfra.*


   *Tevens willen wij weten welke relaties er in het verleden hebben bestaan tussen de gemeente en RAInfra alsmede de relaties met medewerkers van RAInfra die aan deze rapportage hebben meegewerkt.* 


  Onder normale omstandigheden mogen wij het antwoord binnen 4 weken verwachten. Het antwoord zullen wij uitvoerig analyseren en resultaten hier publiceren.
---
