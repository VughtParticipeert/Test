---
title: Inspraak N65 op 7 mei brengt veel boze burgers aan het woord
date: 2020-05-10T06:24:52.441Z
theme: N65 Duurzaam
typePost: Publicatie
group: N65 MKBA
status: 1
answered: false
content: >-
  ![Langs de weg naar Tilburg, zag ik de hoge bomen
  staan](/uploads/img_8858-1-.jpg "Langs de weg naar Tilburg, zag ik de hoge
  bomen staan")


  De inspraakavond op 7 mei was een overdonderende belevenis. Meer dan [30 personen en organisaties](http://ibabsonline.eu/Agenda.aspx?site=vught&agendaid=26cdc927-f6df-40f6-87fb-fc48e77cfffa&FoundIDs=&year=2020) gaven hun vaak ongezouten mening. De algemene boodschap was: de gemeente luistert niet, onze zorgen worden niet serieus genomen.


  Daarnaast bleken de plannen veel fouten te bevatten, was informatie onvolledig of tegenstrijdig en waren reacties van de gemeente op zienswijzen mechanistisch en werd er nauwelijks ingegaan op de inhoud. Diverse organisaties hebben aangekondigd in beroep te gaan, er gaat dus nog veel water door de Dommel voordat de eerste spade in de grond gaat.


  Ook de voozitter van VughtParticpeert, Maaike Dautzenberg, heeft ingesproken. Hierin werd uitgelegd dat de huidige manier van samenwerken met bewoners slechts het verzet aanwakkert en het tijd is voor respectvolle participatie. Voor de complete tekst [lees verder](https://www.vughtparticipeert.nl/post/inspraak-van-vught-participeert-gedeelde-besluitvorming-niks-ervan/96e59992167fbcd735fc829a33eb5b28#main)


  Wat vooral bleef hangen was de breedte van het ongenoegen. Diverse bewonersgroepen hadden zich georganiseerd en kwamen met helder en goed gedocumenteerd ongenoegen. Het wordt tijd dat de gemeente gaat luisteren, begrip toont en bereid is haar stoere koers los te laten. Beter voorlopig geen plan dan een slecht en duur plan.
---
