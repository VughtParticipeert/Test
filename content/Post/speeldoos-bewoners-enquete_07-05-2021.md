---
title: Speeldoos Bewoners Enquête
date: 2021-05-07T19:58:14.893Z
theme: Cultuur
typePost: Publicatie
group: none
status: 1
answered: false
content: >-
  ![Speeldoos Bewoners Enquête](/uploads/speeldoos-bewoners-enque-te.png)


  Participatie komt in vele gedaanten en betreft niet alleen overheidszaken, maar alles waarin wij als inwoners van de gemeente Vught onze meningen en wensen zouden moeten laten horen. Al jaren wordt er gesproken over de rol en toekomst van Theater de Speeldoos, soms op het scherpst van de snede. 


  Theater de Speeldoos wil graag de inwoners van Vught, Cromvoirt en Helvoirt vragen wat zij verwachten van de activiteiten van het nieuwe culturele centrum dat over enkele jaren moet verrijzen in het centrum van Vught. Hierbij vragen zij uw aandacht voor deze [enquête](https://survey.alchemer.com/s3/6306919/onderzoekdespeeldoos).


  Verbaasd waren wij dan ook over de reactie van de wethouder (zie bijgaand artikel uit Het Klaverblad van 5 mei j.l.) dat een enquête niet gewenst zou zijn. Het antwoord liet ook niet lang op zich wachten. Verschillende bewoners, die al jaren werken aan een praktische oplossing, recentelijk aangedragen in samenspel met Theater aan de Parade, hebben zich in een open brief in Het Klaverblad gemeld (zie bijlagen). Hieruit blijkt dat er diverse mogelijkheden overwogen kunnen worden.


  VughtParticipeert beveelt deze [enquête](https://survey.alchemer.com/s3/6306919/onderzoekdespeeldoos) van harte aan, zodat u zich kunt uitspreken over de toekomst van Theater de Speeldoos en cultuur in onze gemeente.
---
