---
title: Gemeente vraagt om rectificatie N65 bericht
date: 2019-11-15T15:10:17.252Z
theme: Verkeersveiligheid
typePost: Publicatie
group: N65 Uitgesteld
status: 1
answered: false
content: >-
  Van de **Omgevingsmanager rijksinfra van de gemeente Vught** ontvingen wij de
  volgende mail:


  _Via dit mailbericht wil ik reageren op de link die op de website staat van
  Vught Participeert. Dit aangezien de bewoners van Vught recht hebben op juiste
  informatie. Iets wat u volgens mij ook nastreeft._


  _Onder het kopje ‘verkeersveiligheid’ staat een bericht ‘N65 uitgesteld voor
  onbepaalde tijd.’ Ik wil u laten weten dat wij ons niet herkennen in de inhoud
  van dit bericht. We hebben dit ook aan www.Vught.nu laten weten._


  _Deze onafhankelijke nieuwssite heeft het bericht geschreven vanuit een eigen
  interpretatie, mening en analyse. Ik verwijs u voor de juiste informatie
  naar:_


  _Agendapunt 5.2 – mededeling 18 – Rib gevolgen uitspraak PAS voor PHS en N65:_
  [_https://ibabsonline.eu/Agenda.aspx?site=vught&agendaid=45cefd4e-f1e4-475f-8c3a-57d6de3da9fd&FoundIDs=&year=2019_](https://ibabsonline.eu/Agenda.aspx?site=vught&agendaid=45cefd4e-f1e4-475f-8c3a-57d6de3da9fd&FoundIDs=&year=2019)__


  _Agendapunt 5.2 – punt 3 - Document berichtgeving wethouder van Woesik –
  berichtgeving Vught.nu inzake N65:_
  [_https://ibabsonline.eu/Agenda.aspx?site=vught&agendaid=69745548-ba80-49f5-8c4e-083107dfd688&FoundIDs=&year=2019_](https://ibabsonline.eu/Agenda.aspx?site=vught&agendaid=69745548-ba80-49f5-8c4e-083107dfd688&FoundIDs=&year=2019)__


  _Vooralsnog is de verwachting dat de stikstofuitstoot per saldo door het
  project niet toeneemt. In dat geval blijft de planning van start reconstructie
  N65 in 2021 actueel._


  _Ik stel het dan ook zeer op prijs als u de link naar dit bericht van de
  website haalt._


  **Standpunt van VughtParticipeert:**


  het bericht op vught.nu waar naar wij verwijzen, is niet gebaseerd op een
  eigen interpretatie van vught.nu maar op de tweede bestuursrapportage van
  Haaren. Daarin staat op pagina 8: N65


  _In juli heeft de Raad ingestemd met de extra bijdrage voor de N65. Het nieuwe
  ontwerp met de tunnelbak, parallelwegen, ecopassage Broekley en de fietstunnel
  bij de Kreitestraat is nu door alle partijen financieel haalbaar gemaakt._


  _In verband met het stikstofdossier (landelijke problematiek) kan er op dit
  moment geen Raad van State proof ontwerp bestemmingsplan in procedure worden
  gebracht. Er wordt zowel landelijk, provinciaal als door de projectgroep naar
  een oplossing gezocht. Deze problematiek gaat leiden tot een vertraging van
  het proces. De omvang van de vertraging is op dit moment niet reëel in te
  schatten._


  Omdat wij hier indirect verwijzen naar een officiële bron **zien wij geen
  reden dit bericht van onze site te halen**. Tevens geven wij te bedenken dat
  er door diverse groepen inwoners een groot aantal zienswijzen op het plan N65
  is ingediend, op basis waarvan te verwachten is dat er nog wel wat water door
  de Maas zal stromen voordat een start gemaakt kan worden met de uitvoering.
---

