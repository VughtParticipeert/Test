---
title: Politiek Debat 2020 geeft veel duidelijkheid over de standpunten
date: 2019-11-12T16:07:00.000Z
theme: Participatie en bestuurlijke versterking
typePost: Publicatie
group: Politiek debat
status: 1
answered: false
content: >-
  Tijdens het politiek debat op dinsdag 10 november hebben alle partijen de
  gelegenheid gekregen zich te positioneren en te meten met hun rivalen.


  In Theater de Speeldoos, helaas zonder publiek, hebben de 6 partijen standpunten kunnen innemen over een groot aantal stellingen. Deze stellingen waren het resultaat van een grote hoeveelheid bewonersvragen over diverse onderwerpen zoals Wonen en Voorzieningen, Verkeer en Veiligheid, Gezonde en schone Lucht en Natuurbehoud, Burgerparticipatie, FinanciÃ«n en transparante Besluitvorming.


  Voorafgaand aan het debat zijn alle partijen gevraagd over 18 stellingen hun standpunten in te nemen. Alleen Gemeentebelangen en VVD waren niet bereid deze vooraf bekend te maken. Per stelling werden de standpunten gepresenteerd en konden de partijen hun standpunten toelichten. Het resultaat van het debat leverde het volgende overzicht op:


  ![](/uploads/schermafbeelding-2020-11-12-om-17.15.58.png)


  Dit overzicht biedt de kiezer bij de gemeenteraadsverkiezingen volgende week een goed inzicht in de posities van de verschillende partijen. Sommige posities van partijen zijn helaas onbekend, omdat deze niet vooraf beschikbaar zijn gesteld. Alle partijen bevestigen de stelling: Vanaf 2021 worden bewoners in een vroeg stadium - dus al vanaf de ideefase en eerste planfase - actief betrokken bij projecten die van invloed zijn op hun woonomgeving. Daar zullen sommige partijen blijkbaar nog aan moeten wennen.


  Het debat is door Avulo TV direct uitgezonden en is hier [terug te kijken](https://www.youtube.com/watch?v=HDzXWk-Oyk0&feature=youtu.be).
attachment:
  - file:
      attachment: /uploads/verkiezingswijzer-vught-2020.png
      name: De verkiezingswijzer Vught 2020
---
