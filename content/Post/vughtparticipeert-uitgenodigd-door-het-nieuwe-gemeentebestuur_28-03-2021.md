---
title: VughtParticipeert uitgenodigd door het nieuwe gemeentebestuur
date: 2021-03-28T10:45:32.306Z
theme: Participatie en bestuurlijke versterking
typePost: Publicatie
group: Interne Organisatie
status: 1
answered: false
content: >-
  ### Uitnodiging van het gemeentebestuur


  Zoals in het coalitieakkoord is vastgelegd, wil het nieuwe gemeentebestuur in de eerste 100 dagen kennis maken met diverse bewoners, (belangen)verenigingen en bedrijven. VughtParticipeert heeft deze uitnodiging aangenomen en vrijdag 26 maart kwamen wij bij elkaar. Van VughtParticipeert waren Nelly Theunissen en Philip Helmer aanwezig, het gemeentebestuur was voltallig.


  Tijdens het gesprek heeft VughtParticipeert haar participatie strategie (bijgaand) toegelicht en ook gewezen op de bestaande Code Participatie uit 2013 van het Ministerie van I&W (bijgaand). De Code Participatie is verplicht voor alle MIRT-projecten en projecten met een rijksbijdrage zoals de reconstructie van de N65. Op deze verplichte code participatie is ook in de recente zitting bij de Raad van State gewezen.


  De wens tot participatie van het gemeentebestuur en de strategie van VughtParticipatie hebben vele overeenkomsten. Daarnaast vult de participatie van VughtParticipeert deze verder aan. Belangrijk aanvulling is volledige transparantie vanuit de gemeente. Om die reden heeft VughtParticipeert, als onderdeel van de 100 dagen, bij het gemeentebestuur aangedrongen op publicatie van alle lopende plannen. Het zou het vertrouwen schaden als bewoners na deze 100 dagen zouden worden geconfronteerd met verrassingen uit het verleden.


  Een verschil in de verwachtingen wat betreft participatie is de gelijkwaardige positie van de burger, immers bestaande rechten op participatie, openbaarheid van bestuur en transparante besluitvorming blijven onverminderd intact en kunnen niet worden beperkt door eenzijdige bepalingen vanuit het gemeentebestuur.


  Tijdens de bijeenkomst is de kans besproken in de toekomst constructiever samen te werken. VughtParticipeert juicht dit zeker toe, maakt tegelijkertijd duidelijk dat gemaakte fouten in het verleden hiermee niet plotseling zijn verdwenen. Lopende WOB-verzoeken en beroepszaken zullen consequent worden voortgezet en afgerond.


  Al met al beoordeelt VughtParticipeert de participatie met het gemeentebestuur positief en heeft zich bereid verklaard hieraan constructief mee te werken.
attachment:
  - file:
      attachment: /uploads/210312-participatie-strategie-vp.pdf
      name: Participatie Strategie van VughtParticipeert
  - file:
      attachment: /uploads/code-participatie-mirt.pdf
      name: Code Participatie van Ministerie I&W
---
