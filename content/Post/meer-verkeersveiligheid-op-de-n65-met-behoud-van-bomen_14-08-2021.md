---
title: Meer verkeersveiligheid op de N65 met behoud van bomen
date: 2021-08-14T14:04:51.615Z
theme: N65 Duurzaam
typePost: Publicatie
group: Verkeer
status: 1
answered: false
content: >-
  ![Artist impresssion geleiderail
  N65](/uploads/210814-bomenbehoud-door-innovatieve-geleiderail-bam-infra.png
  "Meer verkeersveiligheid op de N65 met behoud van bomen")


  Veel ongelukken vinden plaats op provinciale wegen waar soms mooie bomenrijen een deel van het probleem zijn. Vaak moeten bomen wijken om de verkeersveiligheid te vergroten. Ook waar geleiderails werd geplaatst, moeten bomen wijken voor het grondwerk en de noodzaak leidingen langs de wegen te verleggen.


  Dat is nu mogelijk verleden tijd. BAM Infra en partners hebben een [geleiderail](https://www.baminfra.nl/innovaties/minder-dodelijke-slachtoffers-n-wegen) ontwikkeld die schuin onder de weg wordt verankerd (zie artist impression), waardoor bomen kunnen blijven staan en kabels in de grond niet hoeven te worden verlegd.


  De primeur is voor de [N919](https://www.baminfra.nl/nieuws/primeur-voor-veiligere-n-wegen-in-provincie-friesland) bij Oosterwolde in Friesland. Inmiddels wordt deze techniek ook overwogen voor de N65. Hierdoor zouden mogelijk [128 bomen](https://www.bd.nl/den-bosch-vught/volgt-brabant-de-primeur-van-friesland-geleiderails-plaatsen-langs-de-n65-zonder-bomen-te-kappen~a0bca049/) (BD 7 augustus 2021) behouden kunnen worden.Â 


  Een geweldige ontwikkeling die ontstaat als er maatschappelijke tegendruk komt en verkeer niet altijd voorrang krijgt.
---
