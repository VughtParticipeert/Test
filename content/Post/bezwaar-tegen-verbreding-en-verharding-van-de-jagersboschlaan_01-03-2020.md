---
title: Bezwaar tegen verbreding en verharding van de Jagersboschlaan
date: 2020-03-01T19:50:49.512Z
theme: Verkeersveiligheid
typePost: Publicatie
group: Jagersboschlaan
status: 1
answered: false
content: >-
  ![De Jagerboschlaan is een natuurlijke en veilige route voor wandelaars en
  fietsers](/uploads/schermafdruk-2019-12-04-23.37.17.png "De Jagerboschlaan is
  een natuurlijke en veilige route voor wandelaars en fietsers")


  De Jagersboschlaan blijft de gemoederen bezig houden. Na een [stille
  tocht](https://www.novo3.nl/bestuur-politiek/stille-mars-jagersboschlaan-2/),
  waaraan ook de oppositie in de gemeenteraad deelnam, hebben omwonenden bezwaar
  aangetekend tegen het besluit tot verbreding en verharding van de
  Jagersboschlaan. Dit bezwaar is inmiddels door de
  [bezwarencommissie](https://www.hetklaverblad.nl/algemeen/bezwarencommissie-stelt-college-in-het-gelijk-over-verkeersbesluit-jagersboschlaan/)
  afgewezen. Naar aanleiding daarvan schreven de omwonenden aan het college:


  “De beslissing van uw college als zodanig komt zeker niet
  onverwacht.                                         Wat wij wel als
  verbazingwekkend hebben ervaren, is de mededeling in het uitgebrachte bericht
  van uw afdeling Communicatie & Voorlichting, nl. dat inmiddels de aanbesteding
  van het werk aan de Jagersboschlaan van start is gegaan.” De complete brief is
  bijgevoegd.


  Ook Vughtparticipeert heeft
  [vragen](https://www.vughtparticipeert.nl/post/waarom-verharding-en-verbreding-jagersboschlaan/7d05ff476edf69ed36e1cfeba3f0754c)
  gesteld bij deze gang van zaken. De reactie van de gemeente op onze vragen
  hebben wij
  [afgewezen](https://www.vughtparticipeert.nl/post/antwoord-waarom-verharding-en-verbreding-jagersboschlaan/321414ab323b203da397e278ad1b4219#main),
  omdat het geen antwoorden geeft op de gestelde vragen. Belangrijkste vraag is
  waarom deze beslissing nu wordt genomen, terwijl de verbreding en verharding
  alleen noodzakelijk is indien de reconstructie van de N65 volgens het VKA+
  variant wordt uitgevoerd. Het plan voor de N65 is nog niet definitief zolang
  er geen antwoorden zijn op de vele ingediende zienswijzen en de
  waarschijnlijke aansluitende procedures nog niet zijn doorlopen.


  De gemeente wekt de indruk grote plannen, zoals de N65, stapsgewijs door te
  drukken, waardoor de constructieve dialoog en participatie wordt gefrustreerd.
  Deze werkwijze ziet VughtParticipeert ook bij andere ontwikkelingen in de
  gemeente. Een slechte opmaat voor de beloofde participatie.
attachment:
  - file:
      attachment: /uploads/200106 Antwoord van college op vraag over rekenkamer.pdf
      name: Brief van de omwonenden aan het college n.a.v. afwijzen bezwaar
---

