---
title: Bezwaar tegen verbreding en verharding van de Jagersboschlaan
date: 2020-03-01T19:50:49.512Z
theme: Verkeersveiligheid
typePost: Publicatie
group: Jagersboschlaan
status: 1
answered: false
content: >-
  De Jagersboschlaan blijft de gemoederen bezig houden. Na een stille tocht,
  waaraan ook de oppositie in de gemeenteraad deelnam, hebben omwonenden bezwaar
  aangetekend tegen het besluit tot verbreding en verharding van de
  Jagersboschlaan. Dit bezwaar is inmiddels door de bezwarencommissie afgewezen.
  Naar aanleiding daarvan schreven de omwonenden aan het college:


  “De beslissing van uw college als zodanig komt zeker niet
  onverwacht.                                         Wat wij wel als
  verbazingwekkend hebben ervaren, is de mededeling in het uitgebrachte bericht
  van uw afdeling Communicatie & Voorlichting, nl. dat inmiddels de aanbesteding
  van het werk aan de Jagersboschlaan van start is gegaan.” De complete brief is
  bijgevoegd.


  Ook Vughtparticipeert heeft vragen gesteld bij deze gang van zaken. De reactie
  van de gemeente hierop hebben wij afgewezen, omdat het geen antwoord geeft op
  de gestelde vragen. Belangrijkste vraag is waarom deze beslissing nu wordt
  genomen, terwijl de verbreding en verharding alleen noodzakelijk is indien de
  reconstructie van de N65 volgens het VKA+ variant wordt uitgevoerd. Dit plan
  is nog niet definitief zolang er geen antwoorden zijn op de vele ingediende
  zienswijzen en de waarschijnlijke aansluitende procedures nog niet zijn
  doorlopen.


  De gemeente wekt de indruk grote plannen, zoals de N65, stapsgewijs door te
  drukken waardoor de constructieve dialoog en participatie wordt gefrustreerd.
  Deze werkwijze ziet VughtParticipeert ook bij andere ontwikkelingen in de
  gemeente. Een slechte opmaat voor de beloofde participatie.
---

