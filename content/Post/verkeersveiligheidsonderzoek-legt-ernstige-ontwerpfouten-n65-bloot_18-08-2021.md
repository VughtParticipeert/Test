---
title: Verkeersveiligheidsonderzoek legt ernstige ontwerpfouten N65 bloot
date: 2021-08-18T20:54:10.271Z
theme: N65 Duurzaam
typePost: Publicatie
group: Verkeer
status: 1
answered: false
content: >-
  ![](/uploads/bd-ergernis-over-wildgroei-aan-rotondes-2.png)


  In opdracht van VughtParticipeert is het ontwerp van de reconstructie van de N65 onderzocht op verkeersveiligheid en doorstroming op de hoofdrijbaan. Het blijkt dat de geplande ovondes bij Vijverbosweg/Boslaan en Helvoirtseweg/J.F. Kennedylaan ronduit onveilig zijn. Daarnaast is het twijfelachtig of het doorgaande verkeer na reconstructie zonder files zal kunnen doorrijden.


  Verkeersdeskundige [Ruud Hornman](https://www.bd.nl/breda/uitgesproken-verkeers-expert-ruud-hornman-stopt-er-mee-verkeer-is-sowieso-altijd-ellende~a41d83ee/) heeft het ontwerp van de reconstructie N65 en de onderliggende gegevens over verkeersaantallen onderzocht en kwam tot een aantal ontluisterende conclusies:


  * Het ontbreken van gegevens over fietsintensiteiten maakt het ontwerp onverantwoord. Een gedegen inventarisatie is noodzakelijk om dit essentiële inzicht te krijgen

  * De keuze voor de wisselende richtingen van het fietsverkeer (op de ovondes) doet een forse afbreuk aan de veiligheid van het ontwerp

  * Het weglaten van een complete verkeersstroom doet vermoeden dat die als onwelgevallig werd geacht bij het opstellen van de ontwerpnota

  * De gehanteerde prognose lijkt gebaseerd te zijn op intensiteiten die gemiddeld zijn over alle dagen van de week. Het zijn echter juist de werkdagen die als maatgevend beschouwd moeten worden. Alleen op basis hiervan is er al sprake van een onderschatting van 15%

  * De toename in intensiteit ten gevolge van de toegenomen aantrekkelijkheid van N65 lijkt in vergelijking met bijvoorbeeld de N284 erg laag ingeschat. Vooral de stapeling van het onderschatten van waarden kan leiden tot niet te repareren situaties na uitvoering van dit ontwerp

  * De procentuele verdeling van het verkeer uit de richting Helvoirt bij de ovonde is in de ontwerpnota hetzelfde als bij de tellingen uit 2014. Dit is gegeven het verdwijnen van de kruising met de Martinilaan/De Bréautélaan zeer waarschijnlijk onjuist.


  Ook is er een analyse gemaakt bij welke verkeersintensiteiten van lokaal verkeer over de ovondes de afritten van de N65 gaan vollopen en er dus terugslag (files) op de hoofdrijbaan ontstaat. Hieruit blijkt dat met regelmatige files op de hoofdrijbaan rekening moet worden gehouden, waardoor een van de, voor Provincie en RWS, belangrijkste doelstellingen niet gehaald zal worden.


  De belangrijkste conclusie uit het onderzoek is:


  De intensiteiten waarmee wordt gerekend in de ontwerpnota zijn aantoonbaar onjuist en onvolledig. Op grond van deze conclusie is doorgaan met het voorliggende ontwerp bestuurlijk zeer onzorgvuldig. Nogmaals moet worden benadrukt dat congestie op en onveiligheid van de rotondes niet meer gerepareerd kunnen worden na uitvoering van dit ontwerp
---
