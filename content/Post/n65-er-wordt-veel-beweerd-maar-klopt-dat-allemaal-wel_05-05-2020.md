---
title: N65, er wordt veel beweerd maar klopt dat allemaal wel?
date: 2020-05-05T20:46:17.822Z
theme: N65 Duurzaam
typePost: Publicatie
group: N65 Uitgesteld
status: 1
answered: false
content: >-
  ![](/uploads/schermafdruk-2020-05-05-22.52.52.png)


  Steeds meer bewonersgroepen ontdekken de negatieve gevolgen voor hun leefomgeving door de reconstructie van de N65.


  Daarbij worden de plannen en onderzoeksrapporten nauwkeurig bestudeerd en worden steeds meer zaken ontdekt die onvolledig zijn, onjuist of in tegenspraak met gemaakte afspraken en verwachtingen. Tevens bereiden een aantal groepen bezwaarprocedures voor en zijn al begonnen met het verzamelen van deze ongerijmdheden.


  ### Wij gaan dat centraal verzamelen op N65kloptdatwel@vughtparticipeert.nl


  Ook wij waren al gestart met het verzamelen van deze zaken, een paar voorbeelden:


  * er is geen oplossing voor het doorgaande verkeer op de N65 tijdens de bouwfase

  * het doel was verkeersveiligheid maar het verkeer binnen Vught neemt enorm toe

  * er is geen rekening gehouden met de kosten voor het aanpassen van de wegen in het dorp

  * Arcadis gaat uit van de verkeerde ongevallen statistieken

  * er is geen oplossing voor de verkeerstoename op de Helvoirtseweg en andere locaties

  * een MER rapportage is verplicht maar ontbreekt

  * Vught moet veel meebetalen maar er is geen zicht op de financiële gevolgen van lenen en aflossen

  * Er moeten 412 bomen worden omgehakt maar er wordt nauwelijks gecompenseerd …


  In de vele discussies met bewoners horen wij steeds meer van dit soort zaken en wij willen die met iedereen en voor iedereen bij elkaar brengen. Daarvoor hebben wij het email adres[ N65kloptdatwel@vughtparticipeert.nl](mailto:N65kloptdatwel@vughtparticipeert.nl) ingericht als verzamelbak voor alle fouten, hiaten, onjuiste aannames, onvolledige analyses etc. Stuur jouw observaties en zorgen aan ons met een korte omschrijving, verwijzing naar rapport of uitspraak en reden waarom dit onjuist, onvolledig,... is.


  Wij zullen al deze meldingen rubriceren, ontdubbelen en regelmatig een actueel overzicht op onze website ter beschikking stellen. Hieruit kunnen alle bewonersgroepen en hun juristen putten bij het opstellen van bezwaren en wordt zo weinig mogelijk vergeten.


  Doe jezelf en onze gemeente een plezier en draag bij aan een compleet overzicht van wat niet klopt, dan kunnen wij daar samen iets aan doen.
---
