---
title: Ergernis over rotondes en noodzakelijk verkeersveiligheidsonderzoek N65
date: 2021-02-27T22:12:00.000Z
theme: N65 Duurzaam
typePost: Publicatie
group: N65 MKBA
status: 1
answered: false
content: >-
  ![](/uploads/bd-ergernis-over-wildgroei-aan-rotondes.png)


  In het Brabants Dagblad lazen wij over de [ergernis](https://www.bd.nl/auto/ergernis-over-wildgroei-aan-rotondes-hoe-heeft-iemand-dit-kunnen-bedenken~a1fb27bd/) van rotondos. In Vught kunnen wij daarover meepraten en over de files bij Hotel van der Valk is de discussie nog zeker niet ten einde. Daar worden mogelijk fly-overs voor fietsers gebouwd, voor hun veiligheid maar vooral om het verkeer beter te laten doorstromen.


  De reconstructie van de N65 gaat ons met nog twee van dit soort hoofdpijndossiers verrijken. Zowel bij de Vijverbosweg-Boslaan als bij de Helvoirtseweg-JF Kennedylaan komen ovondes waar dorpsverkeer en fietsers met voorrang worden gecombineerd met op- en afritten van de N65. Een zeer gevaarlijke oplossing waarbij toekomstige teleurstellingen zoals bij Hotel van der Valk niet kunnen worden opgelost met fly-overs. 


  Deze problemen zijn er dan voor altijd, zodat de wens om door de reconstructie van de N65 de verkeersveiligheid te verhogen niet zal worden ingelost. Ook de wens om de doorstroming op de N65 te verbeteren is in gevaar omdat verkeer op de afritten fietsers voorrang moeten verlenen waardoor files op de afritten ontstaan die wel eens zo lang kunnen zijn dat deze tot op de hoofdrijbaan staan. Dan ik ook de wens voor een verbeterde doorstroming op de N65 een illusie geworden, waarvoor geen oplossing bestaat anders dan afbreken en opnieuw beginnen.


  Bij het ontwerp van de verkeersgoot met 2 ovondes is nooit onderzocht wat de wisselwerking is van autoverkeer en fietsers. Wie wel eens heeft moeten wachten op een stroom overstekende scholieren weet dat dit tijdens de spits wel eens heel lang kan duren.


  Daarom heeft VughtParticipeert opdracht gegeven de verkeersveiligheid en de doorstroming bij deze ovondes te laten modelleren en doorrekenen. Werk dat een zorgzame overheid voor haar burgers doet, maar waarbij VughtParticipeert, net zoals bij de calculatie van het tunnelalternatief, moet bijspringen. 


  Een eerste analyse van het huidige ontwerp laat al ernstige tekortkomingen en risico's zien. Wij houden u op de hoogte.
---
