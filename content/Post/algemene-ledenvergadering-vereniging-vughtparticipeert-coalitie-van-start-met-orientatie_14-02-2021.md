---
title: Algemene Ledenvergadering Vereniging VughtParticipeert / Coalitie van
  start met orientatie
date: 2021-02-14T20:00:20.067Z
theme: Algemeen
typePost: Publicatie
group: Interne Organisatie
status: 1
answered: false
content: >-
  ![](/uploads/schermafbeelding-2020-11-25-om-14.05.33.png)


  ### Eerste Algemene Ledenvergadering


  Na iets meer dan 1 jaar sinds de geboorte eind 2019, heeft VughtParticipeert haar eerste Algemene Ledenvergadering (ALV) gehouden. De ALV vond plaats via Zoom als gevolg van de beperkingen door het coronavirus.


  Tijdens de ALV zijn 2 nieuwe bestuursleden benoemd: Nelly Theunissen-Zwartjes en Frans Bos. Nelly wordt de nieuwe secretaris en Frans penningmeester. In verband met het vertrek van Maaike Dautzenberg, wordt Philip Helmer de nieuwe voorzitter. Maaike Dautzenberg heeft te kennen gegeven na een vliegende en succesvolle start van de vereniging zich weer op haar professionele carrière te willen concentreren. 


  ### Lid brengt lid


  Alhoewel VughtParticipeert inmiddels een van de grootste bewonersorganisaties in Vught is, zijn de leden van VughtParticipeert opgeroepen ieder een nieuw lid [aan te brengen](https://www.vughtparticipeert.nl/member#main) om daarmee het ledenaantal te verdubbelen. Hoe meer leden, hoe geloofwaardiger onze gesprekken en communicaties.


  ### Aanmelden voor de nieuwsbrief


  Ook zijn de leden verzocht zich [aan te melden](https://www.vughtparticipeert.nl/newsletter#main) voor de nieuwsbrief. De nieuwsbrief is ook voor niet leden en kent inmiddels een grote groep ontvangers met zowel inwoners als bestuurders en politici.


  ### Uitnodiging van het gemeentebestuur


  VughtParticipeert heeft de uitnodiging van het gemeentebestuur voor een eerste kennismaking met plezier aangenomen. Deze kennismaking vindt plaats als onderdeel van de eerste 100 dagen oriëntatie van de nieuwe coalitie. VughtParticipeert zal tijdens deze bijeenkomst haar kernwaarden inbrengen: transparantie, participatie en zuivere besluitvorming. Het coalitieakkoord wekt wat deze aspecten betreft hoge verwachtingen. Wij zullen u op de hoogte houden van de ontwikkelingen.
---
